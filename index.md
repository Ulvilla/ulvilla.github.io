---
layout: homepage
actors:
  - Lavrans Haga
  - Oda Eggen
  - Oskar Haugan Sellæg
  - Ingeborg Bratli
  - Tomine Musum
  - Oline Haugan Sellæg
  - Anje Gomo Storholmen
  - Anne Lise Johansen
band:
  - Ola Wist Holmen
director:
  - Arnulf Haga
music:
  - Asgeir Skrove
---

Det nærmer seg advent og da går ungene til Møllemester Iversen for å høre hans vidunderlige historier om engler og dompaper. Denne rare, artige møllemesteren som forteller de mest fantastiske ting – er det sant eller bare skrøner?

Møllemester Iversen og englene er førjulsvinterens varmeste og mest forunderlige familieforestilling som spilles i Ulvilla forsamlingshus i Verdal fra 25.november – med advent-snop og gløgg og teatrets magi å «ta med hjem» – mens vi venter på underet i Betlehem.

Møllemesteren inspirerer fantasien og gleden ved å fortelle; skrøne eller sannhet, opplevd eller innbilt. Fra et univers mellom faktum og fiksjon,- befolket av engler han tror på, og dompaper han snakker med,- formidles møllemesterens opplevelser og anskuelser; til unge venner på scenen, og videre til publikum.

Fortellingens form er latin-amerikansk magisk realisme påkledd topplue og skjerf, og sendt til skogs i Trøndelag. Med musikk til. Ærendet i advent er å spre humanisme og toleranse for tro i alle retninger; og nestekjærlighet for både folk og dyr; med møllemesterens vitnesbyrd om at det kan oppleves mye rart mellom himmel og jord for alle som våger å lytte og se. Og å tro.
